---
date: 2019-02-08
category: blog
tags: Praha
layout: post
title: Premiéra oddávání na Staroměstské radnici
author: Jitka Nazarská
authorId: jitka.nazarska
image: articles/2019/2019-02-08-premiera-oddavani-na-staromestske-radnici.jpg
---

Krásný slunečný pátek. Včera jsem měla premiéru oddávání na Staroměstské radnici. Upřímně, měla jsem velkou trému, jakou již dlouho ne. Zážitek to byl ale nadmíru krásný. Pohled na zamilované, láskou oplývající snoubence, nervozita a dojatost všech přítomných. Stále to ve mně zanechává povznášející stav, o který jsem se s vámi chtěla podělit. Je to zvláštní pocit zažít svatbu z pozice oddávajícího a je to pro mě velká čest. Možná až včera jsem si naplno uvědomila tu zodpovědnost, hrdost, že jsem zastupitelka. A za to vám všem děkuji.
